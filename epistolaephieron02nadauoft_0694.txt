668 Erus-r. P . NADAL

LI
STANISLAUS HOSIUS

cardinalis varmiensis

PATRI JOANNI DE POLANCO
Heilsbergae, 9 Augusti 1565 ¹.

De rebus Poloniae et suae dioeceseos.

Rde. Pater, amice in Christo charissime. Accepi tandem lite-
ras D. V.‚ quibus meis respondet. Comitia petricouiensia reuera
non habuerunt eum exitum , quem cupiebamus. Fuimus ibi duo
cardinales: praestiterat eo nunquam venisse. In diocoesi [sic]
mea, sicut antea scripsi ², dedit nihilominus Deus benignitatem
suam, quod quietior fuit haec proxima quam-illa superior qua-
dragesima, nisi quod, quem ego proscriptum externis meis anno
superiore, sic vestris volentibus restitueram‚ apud eum nihil ve-
stri profecerunt, et est nunc pertinacior quam fuit antea3 quam

ob causam eum denuo proscribere sum coactus. Trideistam illum·

palatinum, vilnensem, esse mortuum iam pridem ad vos perlatum
esse puto. Nihil itaque vestris ab illo metuendum iam erit. Do—
lendum est quod non sit mortuus ante XV annos, minus mali vi·-
disset Polonia, minus etiam cruciatuum illius anima nunc per-
sentisceret. Vtinam autem simul extincta sit illius haeresis, quae
viget nihilominus, nec suis est patronis destituta.

Pultouiam vt vestros mittatis suadeo, semota quauis cuncta—
tione. Deinceps alijs quoque locis prospici poterit. Breue de pro-
mouendo ad sacros ordines, iam habeo, et ex vestris duos pro-
moui, Scotum et Simonem Hageuaum. R,dum dominum vicarium
vna cum P. Salmerone et Canisio salutet verbis meis, etiamsi
nec salutem illi nec literas ad me dederunt; sed sic est mos illo—
rum, praecipue P. Salmeroni. Nam alter officiosior tamen est.
Calicis non eum successum futurum, quem opinabantur multi,
pridem, augurabar; quamobrem prius restitui missae sacrificium
cupiebant, ab ijs, quorum causa petebatur, quam de calice de-
cernebatur aliquid. Quod ad sacerdotum coniugium attinet, non
video quid sperari melius possit: vtinam tolli posset ebrietas in
Germania: non ita magno negocio vita quoque tolleretur impu-
dica. Quod si per vestram Societatem non ita fuerit aetas tene-
rior educata, vt possit vere caelibes ministros nobis suppeditare,
non video quod aliud remedium inueniri possit. Sed persuasum
est quibusdam impossibilem esse continentiam, quae mihi videtur

¹ Ex archetypo, in Cod. 38, duplici fol., 121 (199).
² Vide append., L.

