5 ’ ΑΡΡΕΝοιΧ 673

i
scribere, cum nemo rescriberet3 sed iustis occupationibus vestris
factum esse video, quod minus caeleriter, quam cupiebam, re-
sponsum accepi. Quod etiam in messem plocensem operarios mi-
seritis, valde mihi gratum fuit cognoscere: faxit Deus vt fructum
ferant copiosum, et vt Vilnae quoque vestram Societatem caele-
rius videre queam. Est enim tota Lithwania quibusdam horrendis
haeresibus grauiter infaecta, paucos iam in ea catholicos reperire
licet, ex nobilioribus presertim. Sed et in regno nihilo melior est
status religionis, quam fuit antea. Ruunt 1n deterius omnia, sa-
thanismus sumit vires, quotidie plures ab haereticis occupantur
ecclesiae. Collegium tamen Brunsbergense non poenitendos fru-
ctus adfert, praecipue in tenera iuuentute instituenda, et in dies
maior fit eo concursus, quamuis nihil intentatum haeretici relin-
quant, vt parentes deterreant, quominus liberos eo suos mittant,
et est res non magis admiratione quam commiseratione digna,
quod nullus adhuc inuentus ost haereticus, qui liberos eo suos
mitteret, ne ex vicina quidem ciuitate Elbinga, quae tantum 4
miliaribus distat, et est ecclesia meae jurisdictionis, quodque
magis mirum est, ad primarios quosdam nobiles mihi subiectos,
ecclesiaeque meae vasallos ablegaui quosdam, vt suos filios ιιι-
stituendos traderent Societati vestrae, quos ipse sumptu meo
alere Brunsbergae cupiebam, neque tamen vt id facerent adduci
potuerunt Accidit etiam, quod quidam nobilis bona vellet ιιι di-
tione mea comparare, qui, cum non esset catholicus, neque
tamen illi negare possem, cum omnes harum terrarum proceres
instarent, ac, vt illi gratificarer, peterent; vt et conscientiae
meae satisfacerem, et minus grauiter illum offenderem, dixi,
quod, sicut ille peruersa religione quadam prohiberetur, quomi
nus nobis, hoc est, cum ecclesia catholica communicaret, sic me
quoque v era religione prohiberi, quominus ei permittere possem,
vt ecclesiae meae vasallus esset3 sed me tamen, quod salua fide
mea facere posse videor, libenter hoc illi concessurum, vt ipsius
filio tradi et inscribi bona permitterem, dummodo eum mihi tra-
deret educandum, et in fide christiana instituendum. Refragatus
est is aliquamdiu, tandem assensus est, ac duos filios suos postea
Brunsbergam misit, qui simul vt communicarunt ritu catholico-
rum non coacti, sed Spiritu sancto suggerente, ante mensem
utrumque abstulit, et, vt audio, magistris haereticis instituendos
tradere cogitat. quae res incredibilem animo meo molestiam at-
tulit. Non potui namque non vehementer dolere, quod, quos so-
los haereticos parentibus natos Christo lucrifecisse videbar, eos
abduci, vt in aliud euangelium transferrentur, cernebam Verum
haec est potestas tenebrarum. Nihil n[on] sathana[e ] permittitur,
vt sanctum hoc institutum in pueris sancte educandis impedire
queat. Quamobrem et hoc lam consilium captum fuit a vicinis,
ne quid rerum in oppidum illud meum importaretur ad victum

