 

PROOEMIUM SECUNDI VOLUMINIS

Alterum hocce volumen Epistolarum Patris Nadal exordium
ducit ab Ephemeridibusâ€š seu commentariis, in quibus ipse auctor
epistolarum propria manu praecipua gesta universae Societatis
compendiose, et res a seipso peractas a suo in Societatem in-
gressu usque ad initia secundae ipsius in Germaniam expeditio-
nis fusius prosequutus est (1546-1562). Sequuntur Epistolae
Nata-lis, vel ad ipsum datae, ab anno 1562 ad 1565.

P. NATALIS EPHEMERIDES

Incipit ergo Ephemeridum chronologica narratio ab anno
1546, ubi desinit Clzronicon vocationis ipsius Natalis, quod in
ipso vestibulo primi voluminis protulimus. Clauditur ineunte
mense Augusto anni 1562, quo tempore Natalis ex Fonte leo-
diensi ad perlustranda Germaniae collegia properabat.

Merito igitur aureum hoc monumentum epistolis secundi vo-
luminis praemittendum duximus, quod ex una parte summam
nobis exhibet ordinatam earum rerum, quae per totum primum
volumen in epistolis fuse enarratae fuerunt, ex altera vero plures
lacunas, quae ex epistolarum amissione remanserant, authentica
ipsius Natalis narratione complet, easdemque epistolas et caetera
scripta vel illustrat vel confirmat.

Nil igitur mirum has Ephemerides a clarissimo historiae So-
cietatis scriptore Sacchino magni aestimatas fuisse, multaque
illum ex hisce commentariis mutuasse, ubi scripsit de turbinibus

